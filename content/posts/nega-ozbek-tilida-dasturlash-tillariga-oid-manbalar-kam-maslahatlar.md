---
title: Nega o'zbek tilida dasturlash tillariga oid manbalar kam?
description: O'zbekistonda IT sohasi rivojlanmagan deb bo'lmaydi, lekin nega
  kerakli ma'lumotlarni topish qiyin? Shu mavzuni ko'rib chiqamiz.
cover_image: /uploads/istock-960268208.jpg
date: 2020-05-13T14:36:21.630Z
tags:
  - Dasturlash
  - Hamjamiyat
---
Albatta, dasturlash tillariga oid bloglar/ma'lumotlar bor. Masalan [texnoman.uz](https://www.texnoman.uz/), [subh.org](https://subh.org). Lekin sizga aniq texnologiya bo'yicha ma'lumotlar kerak bo'lsa, topish qiyin bo'ladi. Nega **o'zbek tilida** dasturlashga oid ma'lumotlar manbayi, bloglar juda kam? 

Bulardan **birinchi** sababi ko'p dasturlash atamalari o'zbek tiliga tarjima qilinmaganidandir. Deyarli barcha o'zbek dasturchilar atamalarni ingliz tilida ishlatadi. Rostan ham agar o'ylab ko'rsak:

* Masalan **operator** - o'zbek tilida **boshqaruvchi**
* **Static function** - barqaror(turg'un) funktsiya
* **Node** - tugun
* **Framework** - sinch ğŸ˜

  Bu so'zlar shunchalik "chiroyli" tarjima qilinadiki, kulmasdan qarab bo'lmaydi ğŸ˜…

![LOL](/uploads/41am3y.jpg)

Shu dasturlash atamalarini  o'zbek tilidagi tarjimasini subh.org ning [dasturlash atamalari](https://github.com/subh-tashkiloti/dasturlash-atamalari) loyihasida ko'rish mumkin. Bu loyihaga o'z hissangizni qo'shishingiz mumkin.ğŸ™‚

**Ikkinchidan**, O'zbekistonda dasturlash tillari/sinchlar (ğŸ˜) bo'yicha hamjamiyatlar (community) yo'qligi. Telegramda shunga oid guruhlar bor, ammo ularda deyarli har doim qandaydir muammo/xatolarni muhokama qilishadi. Misol uchun yordam.uz, stackoverflow platformasiga o'xshagan sayt. 3 yil davomida foydalanuchilar 2600 dan oshdi. Lekin bu judaham kichik natija. O'ylab ko'ring, telegram guruhlarda so'ralgan savollar shu saytda so'ralganida qancha foydasi bo'lar edi. Chunki:

* Telegramdan muammolarni muhokama qilish noqulay. 300 ta odam bitta chatda o'tirganida ayniqsa ğŸ˜¬.
* Siz so'ragan savollar saytda qulay formatda qoladi. Sizdan keyin ham boshqa odamlar javoblarni ko'ra oladi. Google, Yandex va qolgan qidiruv sistemalaridan qidirib dasturchilar o'z savollariga javob olishlari mumkin bo'ladi.

Lekin hamjamiyat rivojlanishida yana bir narsa katta o'rin tutadi - bloglar, videokurslar va hokazo. Siz ham o'zingizni blogingizni yoki **youtube** da kanalingizni oching, bu juda onson. O'rgangan narsalarangizni tushuntirib berishga harakat qiling. Masalan blogingizda bir haftada 2-3 ta post yozsangiz ham vaqtlar o'tib ancha bo'lib ketadi. Bu hamda keyingi ishlaringizda ham katta o'rin tutadi. Shunda siz ham o'zbek dasturchilari hamjamiyatiga o'z hissangizni qo'shgan bo'lasiz ğŸ™‚.

**Uchinchidan,** ochiq-kodli loyihalar kamligi. Odatda bunday loyihalar katta foyda keltirmaydi, lekin biz o'ylagan yo'lda katta o'rinda turadi. Bunday loyihalar boshqa dasturchilar bir-biri bilan birga ishlashiga sabab bo'ladi. open-source loyihalar yarating, ular ustida ishlang.  Bunday loyihalar uchun **github** juda mos platformadir. Shu orqali dasturchilarni hamjamiyati yaratila boshlaydi. 

Dasturchilar baribir ingliz tilini bilish kerak, bu tilda butun dunyo dasturchilari muloqotda ishlatishadi. Ammo ingliz tilida o'rganish hammaga ham qulay bo'lavermaydi. Qanchadir vaqtdan keyin, dasturlashni o'rganmoqchi bo'lganlar ingliz tilini bilishi shartmas bo'lib qoladi. Bu degani hamjamiyatimizning yana ham ko'payishini bildiradi.

Keyingi safar ko'rishguncha ğŸ‘‹ğŸ‘‹ğŸ‘‹